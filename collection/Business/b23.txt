စကော့တလန် ရေနံ မြန်မာကို စိတ်ဝင်စား
ရေနံ နဲ့ သဘာဝဓာတ်ငွေ့ လုပ်ငန်း တွေမှာ ရင်းနှီးမြှုပ်နှံ ဖို့ စကော့တလန် ရေနံ ကုမ္ပဏီ အဖွဲ့ တဖွဲ့ မြန်မာ နိုင်ငံ ကို ဒီတပတ်ထဲ သွားဖို့ ရှိပါတယ်
ဒီကိုယ်စားလှယ် အဖွဲ့မှာ Aggreko စွမ်းအင် ကုမ္ပဏီ နဲ့ Wood Group Asco နဲ့ Bibby Offshore စတဲ့ ရေနံ နဲ့ ဓာတ်ငွေ့ လုပ်ငန်း ကုမ္ပဏီတွေ ပါပါတယ်
မြန်မာ စွမ်းအင် ဝန်ကြီးသစ် ဦးဖေဇင်ထွန်း နဲ့ သူတို့ တွေ့ဖို့ ရှိသလို မြန်မာပြည်မှာ ရေနံ လုပ်ငန်း လုပ်ကိုင် နေကြတဲ့ ပြည်တွင်းပြည်ပ ကုမ္ပဏီ တွေကိုလည်း တွေ့ဖို့ ရှိပါတယ်
စကော့တလန် မြောက်ဘက်က မြောက်ပင်လယ် ဒေသမှာလိုပဲ မြန်မာ နိုင်ငံမှာ မဖော်ထုတ် ရသေးတဲ့ ရေနံ နဲ့ ဓာတ်ငွေ့သိုက် တွေ အလျှံပယ် ရှိနေတယ် လို့ ရေနံ ကုမ္ပဏီ အဖွဲ့ ထဲက
Scottish Enterprise ကုမ္ပဏီ က ပြောပါတယ်
မြန်မာ အစိုးရ က ပြည်ပ အရင်းအနှီး နည်းပညာ တွေနဲ့ ပြည်တွင်း ရေနံ လုပ်ငန်း ကို ဖွံ့ဖြိုးအောင် လုပ်ချင် နေတယ် လို့လည်း စီးပွားရေး ဖွံ့ဖြိုးမှု အေဂျင်စီ အဖွဲ့က ဆိုပါတယ်


