ဦးသိန်းစိန် အစိုးရ လက်ထက် မှာ ဒေါ်လာ ဘီလီယံချီ ဝင်ငွေရတဲ နိုင်ငံပိုင် စီးပွါးရေး လုပ်ငန်း တချို့က ဝင်ငွေ ၅၀ ရာခိုင်နှုန်း ကျော်ဟာ နိုင်ငံတော် ဘတ်ဂျက်ကို ရောက်မလာ ဘူး လို့ အရပ်ဖက် လူမှုအဖွဲ့အစည်း တွေ ပူးပေါင်း ဖွဲ့စည်း ထားတဲ့ မြန်မာ နိုင်ငံ တာဝန်ယူမှု တာဝန်ခံမှု ဆိုင်ရာ အရပ်ဖက် မဟာမိတ် အဖွဲ့ MATA က ပြောပါတယ်
မြန်မာနိုင်ငံ ကနေ ပြည်ပ ကို ရောင်းချ နေတဲ့ သဘာဝသယံဇာတတွေ ထဲက နံပတ်တစ် ဝင်ငွေရ လုပ်ငန်း ဖြစ်တဲ့ ရေနံ နဲ့ သဘာဝဓာတ်ငွေ့လုပ်ငန်း က ရတဲ့ ဝင်ငွေ တစ်ဝက်ကျော် ဟာ
နိုင်ငံတော် ဘတ်ဂျက် ထဲကို ဝင်မလာဘဲ ပျောက်နေ ပြီး အဲဒီငွေတွေကို ဝန်ကြီးဌာန စာရင်း ခေါင်းစဉ် တစ်ခု နဲ့ ပြထားတာ တွေ့ရှိ ရတယ် လို့ MATA အဖွဲ့ က ဒေါ်မိုးမိုးထွန်းက ဘီဘီစီ ကို ပြောပါတယ်
မြန်မာ့ရေနံနဲ့သဘာဝဓါတ်ငွေ့လုပ်ငန်းဆိုင်ရာဌာန နဲ့ သတ္တုတွင်းဝန်ကြီးဌာန တို့မှာ စာရင်းတွေ တောင်းကြည့် တဲ့ အခါ ကျန်တဲ့ ၅၁ ရာခိုင်နှုန်း ကို သူတို့ ဝန်ကြီးဌာန တွေရဲ့ နာမည် တွေနဲ့
မြန်မာ့ စီးပွားရေး ဘဏ်မှာ အပ်နှံ ထားတာ တွေ့ရတယ် လို့လည်း သူက ပြောပါတယ်
စစ်တပ် ကပိုင်တဲ့ မြန်မာ့ စီးပွားရေး ကော်ပိုရေးရှင်း နဲ့ မြန်မာ့ ဦးပိုင် လီမိတက် တို့ကိုလည်း နိုင်ငံပိုင် ဖြစ်သင့် မဖြစ်သင့် ဆွေးနွေးသင့် တယ်လို့ သူတို့ အဖွဲ့က အကြံပြု ထားကြောင်း ဒေါ်မိုးမိုးထွန်းက ပြောပါတယ်
မြန်မာ နိုင်ငံ ဟာ တွင်းထွက် သယံဇာတ တူးဖော် ထုတ်လုပ်မှု ဆိုင်ရာ နိုင်ငံတကာ စံနှုန်း လုပ်ငန်းစဉ် EITI မှာ ပါဝင်နိုင်ဖို့ ၂၀၁၂ ခုနှစ်က စတင် ကြိုးပမ်း ခဲ့တာ ဖြစ်ပြီး မြန်မာ နိုင်ငံ အနေ နဲ့ သယံဇာတက ရတဲ့
ငွေတွေကို အများ ပြည်သူ သိအောင် ထုတ်ပြန် ပေးဖို့ တာဝန်ရှိ ပါတယ်
အခုလို နိုင်ငံပိုင် ဆိုပြီး နိုင်ငံပိုင် ဘက်ဂျက် ထဲကို မဝင်တဲ့ ၅၁ ရာခိုင်နှုန်း ပမာဏဟာ ဝန်ကြီးဌာန အလွှဲအပြောင်း မှာ နောင် အစိုးရ သစ်အနေနဲ့ အထူးသတိထား ပြီး လွှဲပြောင်း ရယူဖို့ လိုတယ်
လို့လည်း ဇန်နဝါရီလ ၂၀ ရက်နေ့က MATA ရန်ကုန်မှာ ကျင်းပတဲ့ သတင်းစာ ရှင်းလင်းပွဲမှာ ပြောခဲ့ပါတယ်