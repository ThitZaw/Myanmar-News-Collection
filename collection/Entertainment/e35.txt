ဒါရိုက်တာ အကယ်ဒမီ စည်သူကြည်စိုးထွန်း နှင့် တွေ့ဆုံခြင်း မန်မာ့ ရုပ်ရှင်လောက ရဲ့ ထူးချွန် တဲ့ ဒါရိုက်တာ ကြီးတစ်ဦး ဖြစ်ပြီး နိုင်ငံတော် က ချီးမြှင့် တဲ့ စည်သူ ဘွဲ့ကိုလည်း လက်ခံ ရရှိထား သူကတော့
အကယ်ဒမီ များရှင် ဒါရိုက်တာ ကြည်စိုးထွန်း ပါ နှစ်ကာလ အတန်ကြာ ရုပ်ရှင်ဇာတ်ကား ရိုက်ကူးမှု တွေကို နားထား ခဲ့ပေမယ့် မြန်မာ့ရုပ်မြင်သံကြား အတွက် ဇာတ်လမ်းတို လေးတွေ ရိုက်ကူးပေး ခဲ့ပြီး မြန်မာ့ ရုပ်ရှင် နဲ့ ပတ်သက် တဲ့ မှတ်သားဖွယ်ရာ
အစီအစဉ် တွေကိုလည်း ပုံမှန် တင်ဆက်နေသူ တစ်ဦးပါ မကြာခင် မှာတော့ ဒါရိုက်တာ အကယ်ဒမီ စည်သူကြည်စိုးထွန်း ရဲ့ ပထမဆုံး ရုပ်သံဇာတ်လမ်းတွဲ ကို ရိုက်ကူး တော့မှာ ဖြစ်လို့ ရုပ်သံဇာတ်လမ်းတွဲ နဲ့ ပတ်သက် တဲ့ အကြောင်းအရာ တွေနဲ့ လက်ရှိ လုပ်ဆောင် ဖြစ်နေတဲ့ မြန်မာ့ရုပ်ရှင် နဲ့ ပတ်သက် တဲ့ အကြောင်းအရာ တွေကို တွေ့ဆုံ မေးမြန်း ဖြစ်ခဲ့ပါတယ်
မေး လက်ရှိ လုပ် ဖြစ်နေတဲ့ အနုပညာ လှုပ်ရှားမှု တွေကို အရင်သိ ပါရစေ
ဖြေ လက်ရှိ မှာကတော့ ရုပ်ရှင်အစည်းအရုံး အတွက် ရွေးကောက်ပွဲ နဲ့ ပတ်သက်ပြီး ဝိုင်း ကူညီ နေတာလေးတွေ ရှိတယ် နောက်ပြီး စုံထောက်ကြီး ဦးထင်ကျော် အကြောင်း ဇာတ်လမ်းတွဲ ရိုက်ကူး ဖို့ ပြင်ဆင် နေတာလေးတွေ ရှိတယ်
နောက်ပြီး အမျိုးသားယဉ်ကျေးမှု နဲ့ အနုပညာတက္ကသိုလ် မှာ အင်္ဂါ နေ့တိုင်း မှာ ရုပ်ရှင်ဇာတ်ကား တစ်ကား စီပြပြီး အဲဒီ ဇာတ်ကား အကြောင်း ဆွေးနွေးမှု တွေ လုပ်တာတွေ လုပ်ဖြစ်နေတယ်
အဲဒီ အစီအစဉ် လေး က ကျောင်း ရဲ့ ရုပ်ရှင် ဌာန အတွက် အနုပညာလှုပ်ရှားမှု အစီအစဉ်လေး တစ်ခု အဖြစ် လုပ်ပေး ဖြစ်တာပါ နောက်ပြီး စာပေ ဟောပြော ပွဲလေး တွေလည်း သွားဖြစ်တယ်
မေး မြန်မာ့ရုပ်မြင်သံကြား အတွက် လုပ်ဖြစ်နေတဲ့ အစီအစဉ်လေး တွေကိုလည်း ပြောပြ ပေးပါဦး
ဖြေ မြန်မာ့ ရုပ်မြင်သံကြား အတွက် က မှတ်မှတ်ထင်ထင် မြန်မာ့ရုပ်ရှင် အစီအစဉ် ကို ပုံမှန် တင်ဆက်ပေး ဖြစ်နေတယ် နောက်ပြီး Forever နဲ့ ဇာတ်လမ်းတွဲ တစ်ခု အတွက် ပြင်ဆင် နေ တာလည်း တော်တော်ကြာပြီ
အဲဒီ ဇာတ်လမ်းတွဲ လည်း ရိုက်ဖို့ ပြင်ဆင် နေတယ်