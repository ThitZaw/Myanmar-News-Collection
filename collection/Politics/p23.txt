မောင်တော မြောက်ပိုင်း က ရွာ တချို့ အငတ်ဘေး ကျမယ့် အခြေအနေ ရောက်
ရခိုင် ပြည်နယ် မောင်တော မြို့နယ် မြောက်ပိုင်း က မ ပြောင်းရွှေ့ နိုင် ဘဲ ဖြစ် နေ တဲ့ ရွာ တချို့ မှာ စားနပ်ရိက္ခာ ပြတ်လပ် ပြီး အငတ်ဘေး ကျရောက် ရတဲ့ အခြေအနေ နဲ့ ရင်ဆိုင် နေ ရပါတယ်
မောင်တော ဒေသ အတွင်း အကြမ်းဖက် မှု နဲ့ အတူ မတည်ငြိမ်မှု တွေ ဆက်လက် ပေါ်ပေါက် နေတဲ့ အတွက် ကျေးရွာ အတော် များများ ရိက္ခာ တွေ ပြတ်လပ် ပြီး အငတ်ဘေး ကျရောက် လုနီးပါး အနေအထား ကို ရောက် နေပြီလို့ သိ ရပါတယ်
ဘင်္ဂလားဒေ့ရှ် နိုင်ငံ နယ်စပ် နဲ့ နီးကပ် တဲ့ မောင်တော မြို့နယ် မြောက်ဘက် အစွန်ဆုံး ကျေးရွာ တစ်ခု ဖြစ်တဲ့ အောင်သပြေ ကျေးရွာ မှာ ဆို ရင် ကယ်ဆယ်ရေး တွေ မ ရောက်လာ တဲ့ အတွက် ရွာသား ၆၀၀ ကျော် လောက် ဟာ စားနပ်ရိက္ခာ နဲ့ ဆေးဝါး 
တွေ ပြတ်လပ် နေ ကြောင်း နဲ့ လွန်ခဲ့တဲ့ နှစ်ရက် လောက် က စလို့ ကလေး တွေသာ အစာစား ပြီး လူကြီး တွေက အငတ်ခံ နေရကြောင်း ရွာသူ အမျိုးသမီး တစ်ဦး က ဘီဘီစီ ကို ပြောပြ ပါတယ်
ရွာ အတော် များများ မှာ ရွာသား တွေ ရွာ ကို စွန့်ခွာ သွား ကြပြီ ဖြစ်ပေမယ့် တစ်ချို့ ရွာ တွေ ကတော့ စစ်တပ် က လုံခြုံရေး ယူထားတဲ့ အတွက် ထွက်မပြေး ဘဲ ဆက်လက် နေထိုင် နေကြတာ တွေ့ ရပါတယ် 
ဒါပေမယ့် လည်း ရွာပြင် ကို ထွက် ပြီး မ လုပ်ကိုင် မ စားသောက်ဝံ့ သလို စားနပ်ရိက္ခာ လည်း ပြတ်လပ် လာနေတဲ့ အတွက် အခုလို အခက်အခဲ တွေ ရင်ဆိုင် နေ ကြ ရ တာ ဖြစ်ပါတယ်
လောလောဆယ် ထွက်ပြေး လာတဲ့ ကျေးရွာ အတော် များများ က ရွာသူရွာသား တွေကို အငတ်ဘေး မကျရောက်အောင် ရခိုင် လူမှု အဖွဲ့အစည်း တွေ သာမက ပြည်တွင်း က လူမှု အဖွဲ့အစည်း တွေလည်း 
ဘူးသီးတောင် မောင်တော ဒေသ မှာ လာရောက် ကူညီ နေ တာ ကို တွေ့ ရပါတယ် ခရီး ဝေးကွာ လွန်း တဲ့ ကျေးရွာ တွေ ကို တော့ လုံခြုံရေး ကြောင့် သွား ရောက် ကူညီ ဖို့ ခက်ခဲ မှု တွေ ရှိ နေပါတယ် 