ဒုက္ခသည် ကပ်ဘေး ဆိုက် လုပြီ လို့ UNHCR ဆို
မြန်မာ နိုင်ငံ ဘက် က တိုက်ပွဲ တွေ ကြောင့် ထွက်ပြေး လာကြတဲ့ ရိုဟင်ဂျာ မွတ်ဆလင် တွေ ကို ထား ရှိ ရာ ဘင်္ဂလားဒေ့ရှ် နိုင်ငံ ဒုက္ခသည် စခန်း တွေ မှာ အကျပ်အတည်း 
ဆိုက်ရောက် လုလု အနေအထား ဖြစ်ပေါ် နေပြီလို့ ကုလသမဂ္ဂ ဒုက္ခသည်များ အေဂျင်စီ UNHCR က သတိပေး လိုက် ပါတယ်
လတ်တလော ဖြစ်ပွားတဲ့ ပဋိပက္ခ တွေ ကြောင့် ရှစ် ရက် အတွင်း မှာ မြန်မာ နိုင်ငံ က ထွက်ပြေး လာ သူ ရိုဟင်ဂျာ ဒုက္ခသည် စုစုပေါင်း ၆ သောင်း နီးပါး ရှိ ပြီ လို့လည်း ဆို ပါတယ်
UNHCR ပြောခွင့်ရ ပုဂ္ဂိုလ် ဗီဗီယန် တန် က ဘီဘီစီ ကို ပြောရာမှာ အခု လိုသာ ဆက်ပြီး ဒုက္ခသည် တွေ ရောက် လာ ရင် မကြာခင် ရက်ပိုင်း အတွင်း မှာ လူ တွေ ပြည့်လျှံ ကုန်တော့မယ် လို့ ဆိုပါတယ်
အစိုးရ တပ်မတော် က ရိုဟင်ဂျာ လက်နက်ကိုင် တွေကို ပစ်မှတ် ထားပြီး နယ်မြေ ရှင်းလင်းမှု တွေ လုပ်ခဲ့ပါတယ် ဒါပေမယ့် ထွက်ပြေး လာတဲ့ ရွာသား တွေကတော့ အစိုးရ တပ်ဖွဲ့ တွေက သူတို့ အိမ် တွေကို မီးရှို့ ပြီး သူတို့ကိုလည်း သေနတ် နဲ့ ပစ်ခတ် တယ်လို့ ဆိုပါတယ်
HRW လူ့အခွင့်အရေး အဖွဲ့ ရဲ့ အာရှဒါရိုက်တာ Phil Robertson ကတော့ သေနတ်ဒဏ်ရာ နဲ့ လူ တွေ ကျည်ဆံဗုံးဆံ ဒဏ်ရာ နဲ့ လူတွေ ရက်ပေါင်း အတန်ကြာ အစာမစားရ တဲ့သူတွေ စသဖြင့် 
ဆေးကုသ ဖို့ လိုအပ် တဲ့ လူတွေ ကို သူ တွေ့ခဲ့ ရတယ်လို့ ဆိုပါတယ် အဲဒီလူတွေရဲ့ အခြေအနေ ဟာ အရေးပေါ် ဆေးကုသမှု တွေ လိုအပ် နေတဲ့ အတွက် ဘင်္ဂလားဒေ့ရှ် က သူတို့ကို လက်ခံ ပေးဝင် ဖို့ 
ဟာ သိပ် အရေးကြီး နေတယ် လို့လည်း သူက ထောက်ပြ ပါတယ် အခု အခြေအနေ ဟာ ကပ်ဘေး တခု ဖြစ်နေပြီ လို့လည်း သူက ဆိုပါတယ်
ကမ္ဘာ့စားနပ်ရိက္ခာ အစီအစဉ် WFP ကတော့ တိုက်ပွဲ တွေ ဖြစ်လာတဲ့ အတွက် ဒေသတွင်း လူဦးရေ နှစ်သိန်း ခွဲလောက် အတွက် ပေးနေတဲ့ အကူအညီ တွေကို ရပ်တန့်ဖို့ ဖိအားပေးခံ ခဲ့ရတယ် လို့ ဆိုပါတယ် 