ပဲရစ် သဘောတူမှု ကို အမေရိကန် ပြန် ဆွေးနွေး မယ့် အရိပ်အယောင် တွေ တွေ့နေ
ကမ္ဘာ့ ရာသီဥတု ပြောင်းလဲနေမှု ပြဿနာ ကို ထိန်းချုပ် ကိုင်တွယ်ရေး နိုင်ငံတကာ သဘောတူမှု နဲ့ ပတ်သက်ပြီး အမေရိကန် အနေနဲ့ ပြန်လည် ဆွေးနွေး လိုတဲ့ သဘောထား မျိုး ရှိနေတဲ့ လက္ခဏာ တွေ တွေ့လာရပါတယ်
ပဲရစ် သဘောတူမှု ထံက အမေရိကန် ကို ဆွဲထုတ် ပစ်မယ် ဆိုတဲ့ သမ္မတ ထရမ့် ရဲ့ ကြွေးကြော်မှု ရှိနေပေမယ့် နိုင်ငံခြားရေး ဝန်ကြီး ရက်ဇ် တေလာဆင် က ပဲရစ် သဘောတူမှု ပါ အချက်အလက် တွေကို ညှိနှိုင်း ယူလိုတဲ့ သဘောထားမျိုး ဖွင့်ဟ လာတာ
ဖြစ်ပါတယ် အမေရိကန် အတွက် မနစ်နာစေတဲ့ အချက်အလက် မျိုးတွေ ပါဝင်လာမယ် ဆိုရင် အိမ်ဖြူတော် အနေနဲ့ ပဲရစ် သဘောတူမှု အပေါ် ဆွေးနွေး ညှိနှိုင်း နိုင်တယ်လို့ ဝန်ကြီး တေလာဆင်က ပြောပါတယ်
တခါ ထရမ့် ရဲ့ အမျိုးသား လုံခြုံရေးဆိုင်ရာ အကြံပေး အိတ်ချ် အာ မက္ကမာစတာ ကလည်း ရုပ်မြင်သံကြား မေးမြန်းခန်း တစ်ခုမှာ ပတ်ဝန်းကျင် ထိန်းသိမ်းရေး နဲ့ ပတ်သက်ပြီး ဆွေးနွေးမှု မှန်သမျှကို ထရမ့် ဘက်က လမ်းဖွင့် ပေးထား တယ်လို့ ပြောခဲ့ပါတယ်
ကနေဒါ နိုင်ငံ မှာ ကျင်းပ နေတဲ့ ပတ်ဝန်းကျင် ဆိုင်ရာ ထိပ်သီး ညီလာခံ မှာ အမေရိကန် ရဲ့ ရပ်တည်မှု နဲ့ မူဝါဒ တွေ ပျော့ပြောင်း သွားတယ် ဆိုတဲ့ သုံးသပ်မှု တွေ အပေါ် မှာတော့ အိမ်ဖြူတော် က လောလောလတ်လတ် မှာပဲ ပယ်ချ ထားပါတယ်