ခေါင်းဆောင် အသက်ရှင် ဆဲလို့ အမေရိကန် ဆို
အစ္စလာမ်မစ် နိုင်ငံ အိုင်အက်စ် အဖွဲ့ ရဲ့ အကြီးအကဲ ဟာ လက်ရှိ အချိန်ထိ အသက်ရှင် လျက် ပုန်းရှောင် နေတာ ဖြစ်ကောင်း ဖြစ်နိုင်တယ်လို့ အမေရိကန် ထိပ်တန်း ဗိုလ်ချုပ်ကြီး တဦးက ထုတ်ဖော် ပြောဆို လိုက်ပါတယ်
ဒါဟာ ရုရှ နိုင်ငံ က ထုတ်ပြန် ထားတဲ့ ပြီးခဲ့တဲ့ မေလ ဆီးရီးယားက သူတို့ရဲ့ တိုက်ခိုက်မှု အတွင်း အိုင်အက်စ် ခေါင်းဆောင် သေဆုံး သွားခဲ့ပြီ ဆိုတာ နဲ့ ဆန့်ကျင့်ဘက် ဖြစ်နေပါတယ်
ခေါင်းဆောင် အဘူဘက္ကာ အယ်လ်-ဘဂ်ဒါဒီ ဟာ အီရတ် နဲ့ ဆီးရီးယား နိုင်ငံ တွေကြားက ဝေးလံခေါင်သီ တဲ့ နယ်ခြား တနေရာ မှာ ပုန်းအောင်း နေတာ ဖြစ်နိုင်တယ် လို့
အိုင်အက်စ် တိုက်ဖျက်ရေး ပူးပေါင်း အဖွဲ့ ရဲ့ တပ်မှူး ဗိုလ်ချုပ်ကြီး စတီဗင်တောင်ဆန် က ပြောပါတယ်
အီရတ် နဲ့ ဆီးရီးယား နှစ် နိုင်ငံက အိုင်အက်စ် အမာခံ နယ်မြေ တွေ တိုက်ခိုက်ခံ ရပြီး နောက်ပိုင်းမှာ ဘဂ်ဒါဒီ ထွက်ပြေး လွတ်မြောက် သွားတာ ဖြစ်နိုင် တယ်လို့ သူက ဆိုပါတယ်
ထောက်လှမ်းရေး သတင်း တွေအရ ဘဂ်ဒါဒီ အသက်ရှင်ဆဲ ပဲလို့ ယူဆ ရပြီး အခု သူ ဘယ်မှာ ရှိနေတယ် ဆိုတာ သဲလွန်စ ရှာမရ သေးဘူး လို့လည်း ဗိုလ်ချုပ်ကြီး တောင်ဆန် က သတင်းထောက် တွေကို ပြောပါတယ်
ဆီးရီးယားမြောက်ပိုင်း က အိုင်အက်စ် တွေရဲ့ တရားမဝင် မြို့တော် ရာကာ မှာ မေလက စစ်ဆင် ခဲ့တဲ့ ရုရှရဲ့ လေကြောင်း တိုက်ခိုက်မှု ထဲ ဘဂ်ဒါဒီ သေဆုံး သွားခြေ များတယ်လို့ ပြီးခဲ့တဲ့ ဇွန်လ မှာ ရုရှဘက် က ကြေညာ ခဲ့ပါတယ်
အဲဒီ အချိန် ကစပြီး ဒေသခံ အိုင်အက်စ် ဆန့်ကျင့်ရေး တပ်ဖွဲ့တွေက စစ်သွေးကြွ ၂,ဝ၀ဝ ခိုလှုံနေတဲ့ မြို့တော် ကို မြေပြင် စစ်ပွဲ ဆင်နွှဲ တာတွေ အရှိန်မြှင့် လုပ်ဆောင် နေပါတယ်
အီရတ် နိုင်ငံ က ရှေးဟောင်းမြို့ မိုဆူးလ် ကို အမေရိကန် ဦးဆောင် တဲ့ ညွှန့်ပေါင်း တပ်တွေ မသိမ်းပိုက်မီ ၂၀၁၆ ခုနှစ် အောက်တိုဘာလ က အထိ အဘူဘက္ကာ အယ်လ်-ဘဂ်ဒါဒီ အဲဒီမှာ ရှိနေတယ်လို့ ယုံကြည်ရပါတယ်