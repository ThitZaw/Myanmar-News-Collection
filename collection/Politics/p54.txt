ကာတာလန် လွတ်လပ်ရေး ယူဖို့ ဆုံးဖြတ် ကာတာလိုးနီးယား ဆန္ဒခံပွဲမှာ မဲပေးသူ ၉ဝ ရာခိုင်နှုန်း က စပိန် က ခွဲထွက် ပြီး လွတ်လပ်ရေး ယူဖို့ ဆုံးဖြတ် ကြောင်း ကာတာလိုးနီးယား အစိုးရ က ကြေညာ ပါတယ်
ဒေသ လူဦးရေ တဝက် လောက်ရှိတဲ့ လူ ၂ သန်း ကျော် မဲထွက် ပေးခဲ့ကြ တာ ဖြစ်ပါတယ်
ကာတာလိုးနီးယား ဟာ စပိန် အစိုးရ ကန့်ကွက်မှု ကြားက လွတ်လပ်စွာ နေနိုင်တဲ့ နိုင်ငံ ဆိုတာ လွတ်လပ်ရေး ဆန္ဒခံယူပွဲ က ပြလိုက်ကြောင်း ကာတာလန် အစိုးရ ခေါင်းဆောင် ကာလပ်စ် ပူဂျေဒမွန့်
က ဘာစီလိုနာ က လူအုပ်ကြီး ကို ပြောကြား ခဲ့ပါတယ် ဒီ ဆန္ဒခံပွဲ ရလဒ် ကို ကာတာလန် လွှတ်တော် ကို တင်ပြီး ဥပဒေ နဲ့ အညီ ဆောင်ရွက် မယ် လို့ ဆိုပါတယ်
စပိန် အစိုးရ ကတော့ ဒီ ဆန္ဒခံပွဲ ကို တရားမဝင် ကြောင်း ကြေညာ ခဲ့ပြီး ကာတာလန် နယ်သား အများစု က လွတ်လပ်ရေး မလိုလားဘူး လို့ စပိန် ဝန်ကြီးချုပ် မာရီယာနို ရာဟွိုင်း က ပြောကြား ခဲ့ပါတယ်
မနေ့ က စပိန် အစိုးရ ညွှန်ကြားချက် နဲ့ မဲရုံ တရာကျော် ကို ပိတ်ပစ် ခဲ့သလို မဲပေးသူ တွေ နဲ့ လည်း ရုန်းရင်းဆန်ခတ် ဖြစ်ခဲ့ပါတယ်
မဲရုံ တွေကို ကာကွယ် နေတဲ့ လူထု ကို နံပါတ်တုတ် တွေ ရာဘာ ကျည်ဆန် တွေ သုံးပြီး မညှာမတာ နှိမ်နင်း ခဲ့တဲ့ စပိန် အစိုးရ ကြောင့် ရှက်စရာ ဖြစ်ရကြောင်း ကာတာလန် အစိုးရ ခေါင်းဆောင် က ဆိုပါတယ်
ရုန်းရင်းဆန်ခတ်မှု တွေ အတွင်း လူ ရှစ်ရာ ကျော် ဒဏ်ရာ ရပြီး ဆန္ဒပြသူ တွေက ကျောက်ခဲ နဲ့ ပေါက်လို့ ရဲ ၁၂ ယောက် ဒဏ်ရာ ရတယ် လို့ ကာတာလန် အစိုးရ က ဆိုပါတယ်