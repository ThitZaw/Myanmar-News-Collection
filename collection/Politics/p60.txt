ပလက်၀ က မီဇိုရမ် အထိ ကုန်သွယ် ကားလမ်း ဖောက်ရခိုင်ပြည်နယ်နဲ့ ချင်းပြည်နယ် အစပ် ပလက်ဝမြို့ ကနေ အိန္ဒိယ နိုင်ငံ မီဇိုရမ် ပြည်နယ် က ဇိုရမ်ပွီး ZORIMPUI ထိ ၆၈ မိုင်ရှည်တဲ့ နှစ်နိုင်ငံ ကုန်သွယ်ရေး
ကားလမ်းကို စပြီး ဖေါက်နေပြီ ချင်းပြည်နယ် နဲ့ ရခိုင်ပြည်နယ် က ထွက်ကုန် တွေနဲ့ အိန္ဒိယ က ထွက်ကုန် တွေ ဖလှယ် ကုန်သွယ် ဖို့ ချင်းပြည်နယ် ပလက်ဝမြို့ နဲ့ အိန္ဒိယ အရှေ့မြောက်ပိုင်း က မီဇိုရမ်ပြည်နယ် ကို
ဆက်သွယ် မယ့် ကားလမ်း ကို ဖောက်လုပ် တာ ဖြစ်ပါတယ် ဒီလမ်း ဖေါက်လုပ်တဲ့ ဧရိယာ မှာ ပါတဲ့ ဥယျာဉ်ခြံမြေ နဲ့ တောင်ယာစိုက်ခင်း တွေ အတွက် နစ်နာကြေး တွေကို ပိုင်ရှင် တွေ နဲ့ ညှိနှိုင်း ပြီး ဒီ သီတင်းပတ်
ကုန်ရင် အပြီးသတ် ပေးနိုင်မယ် လို့ ချင်းပြည်နယ် လမ်းပမ်း ဆက်သွယ်ရေးဝန်ကြီး ဦးရွှေထီးအိုး က ပြောပါတယ် ခုဖေါက်တဲ့ ပလက်ဝ မီဇိုရမ် ကားလမ်း ကတော့ ရခိုင်ပြည်နယ် နဲ့ ချင်းပြည်နယ် တောင်ပိုင်း အတွက်
အကျိုးရှိ နိုင်လာမှာ ဖြစ်တယ် လို့ သူက ဆိုပါတယ် အရင် က ရှိပြီးသား ဖြစ်တဲ့ တီးတိန် ဘက်ကသွားတဲ့ ရိဒ်ကွန်ထား ကားလမ်း နဲ့ ထန်တလန် ဘက်ကသွားတဲ့ ကားလမ်း ၂ခု က ပြည်မနဲ့ ချင်းပြည်နယ် မြောက်ပိုင်း
က ထွက်ကုန် တွေကို အိန္ဒိယ အရှေ့မြောက် ပြည်နယ် မီဇိုရမ် နဲ့ ကုန်သွယ်မှု အဓိက ကျ တဲ့ လမ်းကြောင်း ဖြစ်သလို ကလေး တမူးဘက် ကနေ မဏိပူ ပြည်နယ် မိုရေးလမ်းကြောင်း ကလည်း အိန္ဒိယ နဲ့ ကုန်သွယ်မှု တွေ
လုပ်ခဲ့ ကြတာ ဖြစ်ပါတယ် ပလက်ဝ မီဇိုရမ် ကားလမ်း ပြီးရင်တော့ ရခိုင် က ထွက်ကုန် တွေကို ပလက်ဝ ကနေ တဆင့် အိန္ဒိယ ကို ပို့နိုင်တော့မှာ ဖြစ်လို့ ၂နိုင်ငံ ကုန်သွယ်မှု ပိုကောင်း လာတော့မှာ ဖြစ်ပါတယ်