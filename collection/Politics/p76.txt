"Klaten တခုတည်းမှာ မဟုတ်ပါဘူး။ အာချေး။ Pasuruan (ပါဆူရူဝန်) နဲ့ Riau (ရီရောင်) ပြည်နယ်တွေမှာလည်း စာရင်းတွေကောက်ခဲ့ပါတယ်။ Klaten (ကလာတန်) မှာတော့ မြန်မာနိုင်ငံကို သွားဖို့အဆင်သင့်ရှိနေတဲ့ မူဂျာဟစ် အဖွဲ့ဝင်တွေကို စာရင်းကောက်တာပါ။ ကျွန်တော်တို့ လျှောက်လွှာတွေ ပြင်ဆင်ချိန်ထဲက မှတ်ပုံတင်ချင်လို့ မေးမြန်းကြသူ တော်တော်များများရှိပါတယ်။ ဒါပေမဲ့ ဌာနချုပ်က ညွှန်ကြားချက်စောင့်နေရတာမို့ လျှောက်လွှာတွေကို စ လက်မခံသေးပါဘူး။ အတိအကျစာရင်း မပြုစုရသေးပေမဲ့ စိတ်ဝင်စားလို့ စာရင်းပေးထားသူတွေရဲ့ နာမည်တွေရထားပါတယ်။ သူတို့က လူသားချင်းစာနာတဲ့ အကူအညီပေးချင်ကြတဲ့ စေတနာ့ဝန်ထမ်းတွေပါ။"
မြန်မာနိုင်ငံသွားချင်သူတွေရဲ့ ကုန်ကျစရိတ်အတွက် သူတို့အဖွဲ့က ဆက်ပြီးအလှူကောက်ခံနေပါတယ်။ ရခိုင်ပြည်နယ်က ပြဿနာကို ဖြေရှင်းဖို့အတွက် အင်ဒိုနီးရှားနိုင်ငံက 4+1 Formula ဆိုတဲ့အကြံပြုချက်တခုကို အဆိုပြုထားပါတယ်။ ဖော်မြူလာ ၄ ခုဆိုတာကတော့ ငြိမ်းချမ်းရေးနဲ့ တည်ငြိမ်ရေးပြန်လည်တည်ဆောက်ဖို့။ အကြမ်းဖက်မှုကင်းစွာနဲ့ အခြေအနေကို ထိန်းဖို့။ လူမျိုး ဘာသာမရွေ။ ရခိုင်ပြည်နယ်ထဲမှာရှိသူအားလုံးကို ခြွင်းချက်မရှိ အကာအကွယ်ပေးဖို့နဲ့ လူသားချင်းစာနာတဲ့ အကူအညီတွေပေးနိုင်ဖို့ဖြစ်ပါတယ်။
+ 1 ဖော်မြူလာကတော့ Mr. Kofi Annan ဦးဆောင်တဲ့ ရခိုင်ပြည်နယ်အကြံပေးကော်မရှင်ရဲ့ အကြံပြုချက်တွေကို အမြန်ဆုံး အကောင်အထည်ဖော်ရေးဖြစ်ပါတယ်။ August လ ၂၅ ရက်နေ့က ရခိုင်ပြည်နယ်မြောက်ပိုင်းက လုံခြုံရေးစခန်းတွေကို ARSA ရိုဟင်ဂျာ အကြမ်းဖက်အဖွဲ့ ဝင်ရောက်တိုက်ခိုက်ခဲ့ပြီးနောက် လုံခြုံရေးတပ်တွေဖက်က နယ်မြေရှင်းလင်းရေးဆောင်ရွက်ခဲ့ပါတယ်။ လုံခြုံရေးတပ်ဖွဲ့ဝင်တွေရဲ့ လူ့အခွင့်အရေးချိုးဖောက်မှုတွေကြောင့်လို့ဆိုပြီး Bangladesh နိုင်ငံဖက်ကို ရိုဟင်ဂျာမူဆလင် သိန်းနဲ့ချီထွက်ပြေးခဲ့ကြပါတယ်။ ကမ္ဘာမှာ မူဆလင်အများဆုံးနေထိုင်တဲ့ အင်ဒိုနီးရှားနိုင်ငံအနေနဲ့ ပြည်တွင်းဖိအားကြောင့် အင်ဒိုနီးရှားနိုင်ငံခြားရေးဝန်ကြီး Retno Marsudi ကနေပြည်တော်ကို စက်တင်ဘာ ၄ ရက်နေ့က သွားရောက်ပြီး နိုင်ငံတော်အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်နဲ့ တွေ့ဆုံဆွေးနွေးခဲ့စဉ်က ရခိုင်ပဋိပက္ခဖြေရှင်းရေးအတွက် ခုလို 4+1 Formula ကို အင်ဒိုနီးရှားအစိုးရက အကြံပြုခဲ့တာဖြစ်ပါတယ်