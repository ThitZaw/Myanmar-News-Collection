ဒုက္ခသည် မဟာမင်းကြီး ဘင်္ဂလားဒေ့ရှ် ရောက် ကုလသမဂ္ဂ ဒုက္ခသည် များဆိုင်ရာ မဟာမင်းကြီး ဟာ ဘင်္ဂဘလားဒေ့ရှ်နိုင်ငံ ကို ရောက်လာကြတဲ့ သူတို့ အခေါ် ရိုဟင်ဂျာ ဒုက္ခသည် စခန်း တွေရှိရာ တိုင်းပြည် တောင်ပိုင်း က ကို စနေနေ့ က သွားရောက်ပြီး
ဒုက္ခသည် တွေ နဲ့ တွေ့ဆုံ ခဲ့တယ် လို့ ဘင်္ဂလားဒေ့ရှ် ကလာတဲ့ သတင်း တွေမှာ ဖော်ပြ ထားပါတယ်
မြန်မာနိုင်ငံ က ထွက်ပြေး လာကြသူ တွေဟာ ဆိုးရွားတဲ့ အကြမ်းဖက်မှု တွေကို ရင်ဆိုင် ခဲ့ကြရကြောင်း သူတို့ ခံစား နေရတာ တွေဟာ လတ်တလော သူတို့ ရဲ့ လိုအပ်ချက် တွေကို ဖြည့်ဆည်း ပေးနိုင်တာ ထက် ကာလ ရှည်ကြာစွာ တည်ရှိ
နေမှာ ဖြစ်ကြောင်း မဟာမင်းကြီး က ပြောပါတယ်
ပြီးခဲ့တဲ့ သြဂုတ်လ ၂၅ ရက်နေ့က ရခိုင်ပြည်နယ် အတွင်း တကျော့ပြန် ဖြစ်ပေါ် ခဲ့တဲ့ ပဋိပက္ခ တွေကြောင့် ဘင်္ဂလားဒေ့ရှ်နိုင်ငံ ဘက်ကို ဒုက္ခသည် လေးသိန်း ကျော် ထွက်ပြေး လာကြတယ်လို့ ဆိုပါတယ်
ဒုက္ခသည် တွေ အလုံးအရင်း နဲ့ ထွက်ပြေး လာကြ တာကြောင့် ဘင်္ဂလားဒေ့ရှ်နိုင်ငံ အတွင်း က ဒေသ မှာ ထောင် နဲ့ ချီတဲ့ ယာယီစခန်းတွေ တည်ဆောက်ခဲ့ရတယ်လို့ ဆိုပါတယ်။

ရခိုင်ပြည်နယ်အတွင်း ဖြစ်ပေါ်ခဲ့တဲ့ ပဋိပက္ခအပေါ် မြန်မာ လုံခြုံရေး တပ်ဖွဲ့တွေရဲ့ ကိုင်တွယ်ပုံနဲ့ ပတ်သက်လို့ နိုင်ငံတကာက ဝေဖန် ပြောဆိုမှုတွေ ကျယ်ကျယ်ပြန့်ပြန့် ဖြစ်ပေါ်ခဲ့ပြီး လုံခြုံရေး တပ်ဖွဲ့တွေရဲ့လုပ်ရပ်ဟာ လူမျိုးတုံး သတ်ဖြတ်မှု ပုံစံပေါက်နေကြောင်း ကုလသမဂ္ဂ အပါအဝင် နိုင်ငံတကာ လူ့အခွင့်အရေး အဖွဲ့အစည်းတွေက ဝေဖန် ပြောဆိိုခဲ့ကြပါတယ်။

ဒုက္ခသည်များဆိုင်ရာ မဟာမင်းကြီး Filippo Grandi ဟာ ပြီးခဲ့တဲ့ ဇူလိုင်လတုန်းကလည်း မြန်မာနိုင်ငံကို သွားရောက်ခဲ့ပြီး သူ့အခေါ် ရိုဟင်ဂျာတွေကို နိုင်ငံသားအဖြစ် အသိအမှတ်ပြုဖို့ မြန်မာအစိုးရကို တောင်းဆိုခဲ့ပါတယ်။