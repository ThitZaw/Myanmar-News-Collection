တိုက်ဂါးဝုဒ် မူးယစ်ဆေးဝါး ငါးမျိုး သုံးစွဲ ထားကြောင်း စစ်ဆေး တွေ့ရှိခဲ့ရ
အမေရိကန် နာမည်ကြီး ဂေါ့ဖ် ကစားသမား တိုက်ဂါးဝုဒ် သည် ပြီးခဲ့သည့် မေလ က
ယာဉ်စည်းကမ်း ချိုးဖောက်မှု ကြောင့် ဖမ်းဆီးခံ ခဲ့ရသည့် အချိန် တွင် မူးယစ်ဆေးဝါး
ငါးမျိုး အထိ သုံးစွဲ ထားသည်ကို စစ်ဆေး တွေ့ရှိ ခဲ့ရသည် ဟု သြဂုတ် ၁၄ ရက်က တရားဝင် ထုတ်ပြန် သည့် ဆေးမှတ်တမ်း တွင် ဖော်ပြ ပါရှိခဲ့ကြောင်း သိရသည်
ဆီးစစ်မှု အရ တိုက်ဂါးဝုဒ် မှာ ယင်း အချိန်က စိတ်ငြိမ်ဆေး အိပ်ဆေး အကိုက်အခဲပျောက်ဆေး ဆေးခြောက်အနွယ်ဝင် ဓာတုဗေဒ ဆေးဝါး များကို သုံးစွဲ ထားခြင်း လည်း ဖြစ်သည်
၄၁ နှစ် အရွယ် ရှိပြီဖြစ်သူ ၎င်း အနေဖြင့် ရဲတပ်ဖွဲ့ ၏ ထိန်းသိမ်းမှု ခံခဲ့ရပြီးနောက် စိတ်ပညာရှင် များထံမှ ကုထုံး အကူအညီ များလည်း ရယူ ခဲ့ရသည် ပြီးခဲ့သည့် အပတ် က လည်း ၎င်းက
ယာဉ်စည်းကမ်း ဖောက်ဖျက်မှု စွဲချက်များ အတွက် အပြစ် မရှိကြောင်း အသနားခံစာ တင်သွင်း ခဲ့သည်
တိုက်ဂါးဝုဒ် သည် ပြီးခဲ့သည့် ဖေဖော်ဝါရီ နောက်ပိုင်း ကတည်းက ကျောဒဏ်ရာ ပြဿနာ များကြောင့် ပြိုင်ပွဲ ဝင်နိုင်ခြင်း မရှိဘဲ အနားယူ နေရလျက် ရှိသည်
ထို့ပြင် ဆုဖလား အောင်မြင်မှု မှာလည်း ၂၀၁၃ ခုနှစ် ကတည်းက မည်သည့် ပြိုင်ပွဲ တွင်မျှ ဗိုလ်စွဲနိုင်ခြင်း မရှိခဲ့ကြောင်း သိရသည်