မန်ယူက လူကာကူးကို ပေါင် ၇၅ သန်းနဲ့ ဝယ်ပြီ
အယ်ဗာတန် အသင်း က တိုက်စစ်မှူး လူကာကူး ကို မန်ချက်စတာ ယူနိုက်တက် အသင်း က ပေါင် ၇၅ သန်း နဲ့ ဝယ် ဖို့ သဘောတူ လိုက်ပါတယ်
အသက် ၂၄ နှစ်အရွယ် ဘယ်လ်ဂျီယံ နိုင်ငံသား ရိုမယ်လူ လူကာကူး က ပြီးခဲ့တဲ့နှစ်က ပရီမီးယားလိဂ် မှာ ၂၅ ဂိုးသွင်းထားသူ ဖြစ်ပါတယ်
လူကာကူးဟာ ပေါလ် ပေါ့ဂ်ဘာပြီးရင် မန်ယူ က ဒုတိယ ဈေး အများဆုံးပေး ဝယ်ယူ တဲ့ ကစားသမား ဖြစ်လာပါတယ်
လူကာကူးကို ချယ်လ်ဆီးအသင်းက ပြန်လည်ခေါ်ယူ ဖို့ စိတ်ဝင်စား နေသူဖြစ်ပြီး မန်ယူက မြင့်မား တဲ့ ပြောင်းရွှေ့ကြေး ပေးပြီး ကမ်းလှမ်းမှု ကို အယ်ဗာတန် က လက်ခံ ခဲ့တာဖြစ်ပါတယ်
လူကာကူးဟာ ချယ်လ်ဆီးနည်းပြအဖြစ် မော်ရင်ညို ကိုင်တွယ် ခဲ့တဲ့ ၂၀၁၄ ခုနှစ်တုန်းက အယ်ဗာတန်ကို ပေါင် ၂၈ သန်းနဲ့ ရောင်းချခဲ့ဖူးသူဖြစ်ပြီး မော်ရင်ညိုက မန်ယူမှာ တစ်ကျော့ပြန် လက်တွဲဖို့ ခေါ်ယူခဲ့တာဖြစ်ပါတယ်။
မန်ယူ ဟာ ရီးယဲယ် ရဲ့ မိုရော့တာကို ဒီနှစ် နွေရာသီ တစ်လျှောက်လုံး ခေါ်ယူဖို့ ကမ်းလှမ်းမှု တွေ ပြုလုပ် ခဲ့ပေမယ့် ရီးယဲယ် က ပေါင် ၇၈သန်း အထိ အလိုရှိ နေတာကြောင့် လူကာကူး ကို ပြောင်းလဲ ခေါ်ယူ ခဲ့တာ ဖြစ်ပါတယ်
မန်ယူ ရဲ့ သမိုင်းတစ်လျောက် ဂိုး အများဆုံး သွင်းထားတဲ့ ရူနီ ကတော့ သူ ငယ်ငယ်ကတည်း က အားပေး လာခဲ့တဲ့ အယ်ဗာတန် ကို ပြန်လည် ပြောင်းရွှေ့ မှာဖြစ်ပြီး နံပါတ် ၁၀ ဝတ်ဆင် ကစား မှာ ဖြစ်တယ်လို့ ဗြိတိန် မီဒီယာ တွေက ဖော်ပြ နေပါတယ်
အယ်ဗာတန် ဟာ လူကာကူး ကို မန်ယူ ကို ရောင်းချ ပြီးနောက် အာဆင်နယ် ရဲ့ ဂျီရူး ကို ပေါင်သန်း ၂၀ ပေးပြီး ခေါ်ယူနိုင် ဖို့ ကြိုးပမ်း နေပါတယ်