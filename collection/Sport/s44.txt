ပုံမှန် လစာ မပေး နိုင်သည့် နေပြည်တော် ကလပ် အသင်း အား MNL ပြိုင်ပွဲ မှ ထုတ်ပယ် မန်မာနေရှင်နယ်လိဂ် ပြိုင်ပွဲဝင် ပြည်တွင်း ဘောလုံးကလပ် အသင်း တစ်သင်း ဖြစ်တဲ့ နေပြည်တော်FC အသင်း ဟာ ကစားသမား တွေနဲ့ အုပ်ချုပ်သူ
နည်းပြ တွေရဲ့ လစာ ကို ဧပြီလ ကနေ သြဂုတ်လ အထိ မပေးနိုင် ခဲ့တာကြောင့် ပြိုင်ပွဲ ကနေ ထုတ်ပယ်ခံ လိုက်ရပါတယ်
လစာ မပေးနိုင် တာကြောင့် ပုံမှန် လေ့ကျင့်ရေး မလုပ်နိုင်ဘဲ ပြီးခဲ့သည့် အပတ် က ကစား ရမယ့် ပွဲကို လာရောက် မကစား နိုင်ခဲ့လို့ စက်တင်ဘာ ၁၂ ရက်နေ့ ပြုလုပ် တဲ့ မြန်မာ နေရှင်နယ်လိဂ် ကော်မတီ အစည်းအဝေး ကနေ အများသဘောတူ ထုတ်ပယ်
လိုက်တာပါ ဒါကြောင့် ဒီအပတ် ပွဲစဉ် ကစပြီး မပြိုင်ရတော့ဘဲ ဒီရာသီ မှာ နေပြည်တော် အသင်း နဲ့ ကစားဖို့ ကျန်နေတဲ့ ပွဲစဉ် ၅ ပွဲ က ပြိုင်ဘက် အသင်း တွေကို သုံးဂိုး သုံးမှတ် လို့ သတ်မှတ် ပေးခဲ့ပါတယ်
အသင်းသား တွေရဲ့ ရဖို့ရှိနေတဲ့ လုပ်ခ တွေ နဲ့ ပတ်သက် ပြီး မြန်မာ နေရှင်နယ်လိဂ် ကော်မတီ ရန်ပုံငွေ က ထုတ်ပေးဖို့ တွေ့ဆုံညှိနှိုင်းမှု ကော်မတီ ဖွဲ့ပြီး ဒီနေ့မနက်ပိုင်း မှာတော့ နေပြည်တော် ယူ-၂၁ အသင်း နဲ့
ယူ-၁၉ အသင်းသား တွေ က သူတို့ ရမယ့် ၅ လစာ မှာ ၃ လစာ နဲ့ ကျေအေး သဘောတူ ခဲ့ပါတယ်
မနက်ဖြန် မှာလည်း နေပြည်တော် အသင်း ကြီး က အသင်းသား တွေနဲ့ တွေ့ဆုံ ဖို့ ရှိပါတယ်
နေပြည်တော် အသင်း ဟာ ၂၀၁၀ ခုနှစ်က စပြီး မြန်မာနေရှင်နယ်လိဂ် ပြိုင်ပွဲမှာ ငွေကြေး အမြောက်အများ အကုန်ခံ ပြိုင်ပွဲဝင် ခဲ့သလို နေပြည်တော် ပေါင်းလောင်းကွင်း ကို ငှားရမ်း ပြီး အိမ်ကွင်း အဖြစ် လက်ခံ ကျင်းပ ခဲ့တဲ့ အသင်း ဖြစ်ပါတယ်
ဒါ့အပြင် ချင်းယူနိုက်တက် အသင်း ဟာလည်း ကစားသမား တွေကို လစာ ပုံမှန် မပေးနိုင်တာကြောင့် အသင်းပိုင်ရှင် အသင်း ဥက္ကဋ္ဌ နဲ့ ဒုတိယ ဥက္ကဋ္ဌ တွေက စိုက်ထုတ်ကျခံ ဖို့ ဝန်ခံ ကတိပြု ထားပြီး ဒီရာသီကုန် အထိ ဆက် ကစားဖို့ လိဂ်ကော်မတီ
အစည်းအဝေး က ဆုံးဖြတ် ခဲ့တယ်လို့ သိရပါတယ် မြန်မာနေရှင်နယ်လိဂ် ကို ၂၀၀၉ ခုနှစ် မှာ စတင် ခဲ့ပြီး လက်ရှိ မှာ အသင်း ၁၂ သင်း ပါဝင် ယှဉ်ပြိုင် နေ တာ ဖြစ်ပါတယ်