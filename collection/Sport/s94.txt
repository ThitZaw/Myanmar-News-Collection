မြန်မာအသင်း နှင့် ခြေစမ်းမည့် ထိုင်းအသင်း တွင် နာမည်ကြီး တိုက်စစ်မှူး တီယာဆေးလ် ဒန်ဒါ အပါအဝင် အဓိက ကစားသမား အများစု ပါဝင်ပြီး ကစား သမားသစ် အချို့ လည်း ပါဝင် ကြောင်း ထိုင်းအသင်း
နည်းပြချုပ် မီလိုဗန်ရာဂျီဗစ် က ပြောသည်  မြန်မာအသင်း နှင့် ခြေစမ်းပွဲတွင် ကစားသမားသစ် များ ပွဲအတွေ့အကြုံ ရစေရန် စမ်းသပ် သုံးစွဲ မည် ဖြစ်ကြောင်း ထိုင်းအသင်းနည်းပြ က ဆိုသည်
ရလဒ် က လုံးဝအရေးကြီး တဲ့ထဲ မပါပေမယ့် အရေးတော့ ကြီးပါတယ် ကျွန်တော့်မှာရှိတဲ့ ကစားသမား တွေကို အဓိက ကစားသမား အဖြစ် ဘယ်လို သုံးစွဲ လို့ရမလဲ ဆိုတာ စမ်းသပ် ကစား ရင်း ရလဒ်ကောင်း
ရရှိအောင် လည်း ကြိုးစား ကစားမယ် ဟု မီလိုဗန်ရာဂျီဗစ် က ပြောသည်
မြန်မာအသင်း သည် အသင်းကောင်း ဖြစ်ပြီး ကစားသမားကောင်း များစွာ ပိုင်ဆိုင် ထား သည့် အသင်း ဖြစ်ကြောင်း မြန်မာ ပရိသတ် အများအပြား လာရောက် အားပေး ကြမည် ဖြစ်သောကြောင့် အခက်အခဲ
အနည်းငယ် ရှိသော်လည်း အကောင်းဆုံး ရလဒ် ရရှိရန် ကြိုးစားမည် ဖြစ်ကြောင်း ထိုင်း အသင်းခေါင်း ဆောင် ဂိုးသမား ကာဝင် က ဆိုသည်
မြန်မာအသင်း ခေါင်းဆောင် ရန်အောင်ကျော် က ထိုင်းအသင်း နှင့် ခြေစမ်းပွဲ ယှဉ်ပြိုင် ကစားရ၍ အသင်း ၏ အားနည်းချက် အားသာချက် များကို သိရှိ နိုင်မည်ဖြစ် ကြောင်း မြန်မာအသင်း အနေဖြင့် မည်မျှ
စွမ်းဆောင် နိုင်သည် ကို ထိုင်းအသင်း နှင့် ပွဲတွင် မြင်ရမည် ဖြစ်ကြောင်း ပြောသည်
မြန်မာ နှင့် ထိုင်း ခြေစမ်းပွဲ ဝင်ကြေး အဖြစ် အထူးတန်း ကျပ် သုံးထောင် နှင့် ရိုးရိုးတန်း ကျပ် နှစ်ထောင် သတ်မှတ် ထားသည်
မြန်မာအသင်း သည် ကာဂျစ္စတန် အသင်း နှင့် ယှဉ်ပြိုင် မည့် အာရှဖလား ခြေစစ်ပွဲ အကြို ပြင်ဆင်မှု အဖြစ် ထိုင်းအသင်း နှင့် ခြေစမ်း ခြင်း ဖြစ်သည်